[Промислові мережі та інтеграційні технології в автоматизованих системах](README.md). 14. [Стандартні технології доступу до баз даних](14.md)

## 14.1 Проблеми доступу до баз даних

В інтегрованих автоматизованих системах управління бази даних використовуються, як правило, для ведення історії подій та збереження значень даних для трендів. В цьому контексті можна виділити два способи доступу до даних: для запису та для читання. В області ІАСУ як правило доступаються до архівних баз даних такі прикладні програми:

-    SCADA-програми для запису плинних даних та читання історичних;

-    програми MES-систем для читання історичних даних рівня АСУТП та запису агрегованих показників;

-    програми ERP-систем для читання та запису організаційно-економічних даних;

-    службові програми та СУБД.

Дані в архів зберігаються, як правило, в тому форматі, який пропонує прикладна програма (наприклад SCADA). Тобто тип архіву та формат записуваних даних диктується вимогами цього програмного засобу, або вибирається з ряду стандартних. Рідше є можливість в корегуванні розміщення, типу та формату бази даних. Тому можна умовно пропустити, що при записі даних, проблеми з сумісністю не виникають.

Інша ситуація виникає при доступу до даних для читання. Якщо програмні засоби які пишуть дані і які їх читають підтримують різні формати, то виникає проблема пов’язана з сумісністю форматів, а отже і з доступом до даних для читання. Очевидно, що одне з рішень, яке може бути запропоновано – це вибір програмних засобів, які підтримують єдиний формат доступу баз даних. Однак як правило вибір програмних засобів часто виступає в якості обмеження при побудові систем, особливо коли останні впроваджується поетапно. Крім того такий підхід не дає гнучкості при реалізації системи, адже обмеження диктуються вибором засобів одного виробника. Інше рішення – це використання додаткового спеціалізованого програмного забезпечення, яке перетворює дані з одного формату в інший, або написання додаткових бібліотек. Такий підхід дорогий в рішенні і потребує тривалої апробації. 

Найбільш простим рішенням яке, як правило, доступне в сучасних програмних засобах ІАСУ, є використання стандартних технологій доступу до баз даних. Серед них можна виділити використання СУБД з підтримкою стандартної мови запитів SQL, а також стандартних інтерфейсів доступу до баз даних ODBC та OLEDB. Крім наведених технологій є й інші відомі і можливо більш прогресивні рішення, однак на сьогоднішній день в системах ІАСУ вони поки що не знайшли великої популярності.



<-- 14. [Стандартні технології доступу до баз даних](14.md)

--> 14.2. [Мова SQL](14_2.md)  