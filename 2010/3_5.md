[Промислові мережі та інтеграційні технології в автоматизованих системах](README.md). 3. [РЕАЛІЗАЦІЯ ФІЗИЧНОГО РІВНЯ](3.md).

## 3.5. Використання бездротового зв’язку

Не завжди в системах управління в якості фізичного носія можна використати кабель (металевий чи оптоволоконний). Розглянемо декілька прикладів, коли виникає необхідність в бездротовому зв’язку:

-    контроль та управління мобільними (пересувними) системами;

-    віддалений моніторинг стану системи;

-    управління „розумними” будинками;

-    відсутність можливості прокладки кабелів.

У першому випадку ситуація очевидна – використання кабелів для зв’язку з мобільною системою (об’єктом управління) обмежує її рух. Крім того, навіть при великій гнучкості кабелів, термін їх служби зменшується за рахунок втоми металу або фізичного ушкодження.

Віддалений моніторинг необхідний операторам або технологам для отримання аварійних повідомлень з контролюючої системи (скажімо SCADA), знаходячись при цьому в будь якій точці підприємства. Така система також зручна при аналізі працездатності системи, шляхом перевірки територіально розподілених складових. Все більш перспективним напрямком стає автоматизація в багатоповерхових та приватних житлових будинках, що включає в себе управляння електро-, тепло- та водопостачанням, пожежну та охоронну сигналізацію і т.д. Альтернативою провідникам для підключення датчиків, виконавчих механізмів, контролерів може служити радіосигнал, а в якості панелі оператора може бути мобільний телефон, смартофон, комунікатор і т.д..

Звісно, при відсутності можливості прокладки кабелів, або високої вартості такого рішення, альтернативи безпровідному зв’язку немає. Безпровідні способи зв’язку дуже чутливі до різного роду завад, тому мережі побудовані на них використовують велику ширину смуги пропускання для службової інформації з метою боротьби з помилками. Детальніше технології безпровідного зв’язку розглянуті в розділі 4.



<-- 3.4.[Використання оптоволоконного кабелю](3_4.md) 

--> 3.6. [Кодування інформації](3_6.md) 